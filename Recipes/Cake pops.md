---
aliases: 
Created: 2024-12-26
Last Updated: 2024-12-26
tags:
  - recipe
Difficulty:
  - medium
Preparation: 1h
Cooking time: 5min
Cost:
  - low
Type: 
Dish type:
  - dessert
Rating: 
URL: https://ricette.giallozafferano.it/Cake-pop.html
---
!["Cake pops"](https://www.giallozafferano.it/images/15-1569/Cake-pop_780x520_wm.jpg)

---
I cake pops sono delle deliziose palline di torta ricoperte con cioccolato e decorate con zuccherini colorati, che ricordano, per la loro forma, dei golosi leccalecca!  
Preparare i cake pops è davvero divertente: si inizia procurandosi del pan di spagna o della torta avanzata, si amalgama con della confettura (ma si può utilizzare anche Nutella o mascarpone) si formano delle polpettine che si copriranno con cioccolato fondente, al latte o bianco. Ultimo step: sfoderare tutta la fantasia per decorare i cake pops con codette di zucchero, noce di cocco grattugiata, cioccolato fuso o granella di nocciole!  
I cake pops sono una ricetta perfetta da preparare per una festa per i vostri bambini o da regalare confezionandoli in sacchettini trasparenti.
## Ingredients
* **30 pops:**
	- 4 cucchiai di [[confettura di albicocche]]
	- 400 g di [[pan di spagna]]
- **per decorare**
	- 200 g di [[cioccolato bianco]]
	- q.b. [[cocco rapè]]
	- q.b. [[granella di nocciole]]
	- 200 g [[cioccolato fondente]]
	- q.b. [[codette bianche]]
	- q.b. [[perline di zucchero]]
## Kitchenware
* stecchini per pops
## Directions
1. Per preparare i cake pops, iniziate procurandovi <span data-qty-parse>400 g</span> di [[pan di spagna]], in alternativa potete utilizzare avanzi di torta o merendine confezionate (tipo [[plumcake]]). Sbriciolate con le dita la torta, eliminando eventualmente la crosta se dovesse risultare troppo secca e ponete le briciole in una ciotola 1.  ![[Pasted image 20241226175426.png]]
2. A questo punto aggiungete circa <span data-qty-parse>4 cucchiai</span> della vostra marmellata preferita (uno alla volta) 2, impastando con le mani fino ad ottenere un impasto abbastanza compatto per formare delle "polpettine". Vi consiglio di aggiungere i primi due cucchiai di marmellata, impastare e poi, solo se necessario, aggiungere un terzo o eventualmente un quarto cucchiaio. Formate con l’impasto della palline grandi poco meno di una noce, poggiatele su un foglio di carta da forno e lasciate rassodare in freezer per circa <span data-qty-no-parse>30 minuti</span> 3.![[Pasted image 20241226175445.png]]
3. Fondete a bagnomaria o in microonde il cioccolato fondente e quello bianco (in due contenitori separati). Procuratevi dei bastoncini da leccalecca di plastica (o se non li trovate dei bastoncini di legno) e infilzatevi le palline di torta che avrete estratto dal freezer 4. Subito dopo immergete le palline nel cioccolato  5 (fondente o bianco) ricoprendole completamente. Fate quindi colare per bene il cioccolato in eccesso, scuotendo i cake pops molto delicatamente 6.
4. Poi, se volete, ricopriteli di cocco grattugiato, granella di nocciole o codette di zucchero colorate (7-8) e fateli asciugare infilzando i bastoncini su una base di polistirolo 9. Potete anche coprire i cake pops con del cioccolato (fondente) e poi realizzare delle striature in contrasto con il cioccolato bianco (o viceversa). ![[Pasted image 20241226175514.png]]

## Notes
- Per amalgamare il pan di Spagna potete usare non solo la confettura che preferite, ma anche altre creme, come quella alle nocciole, il mascarpone o del formaggio fresco zuccherato.
- Per ottenere una copertura di cioccolato più croccante vi consiglio di conservare i cake pops in frigorifero.

## Nutrition
Macro and Micro Nutrients per 100g serving

|Nutriente|Quantità (circa)|Unità di misura|
|---|---|---|
|**Macro Nutrienti**|||
|Energia|350-400|kcal|
|Grassi totali|18-22|g|
|Di cui: saturi|10-12|g|
|Carboidrati|40-50|g|
|Di cui: zuccheri|25-30|g|
|Fibre|2-3|g|
|Proteine|5-6|g|
|Sale|0.5-1|g|
|**Micro Nutrienti**|||
|Vitamina A|10-15|μg|
|Vitamina C|0-1|mg|
|Calcio|50-70|mg|
|Fosforo|100-150|mg|
|Ferro|2-3|mg|
|Potassio|200-250|mg|
|Sodio|100-150|mg|
|Zolfo|50-70|mg|
|Magnesio|20-30|mg|
|Zinco|1-2|mg|

## Food storage
Consigliamo di mangiare i cake pops appena pronti, ma se li preparate in anticipo potete conservarli in frigorifero per qualche ora prima di consumarli o regalarli.

## Source
1. https://ricette.giallozafferano.it/Cake-pop.html